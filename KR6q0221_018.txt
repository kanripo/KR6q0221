#-*- mode: mandoku-view; -*-
#+DATE: 2015-08-30 21:48:04.491263
#+TITLE: 天界覺浪盛禪師全錄
#+PROPERTY: CBETA_ID J34nB311
#+PROPERTY: ID KR6q0221
#+PROPERTY: SOURCE Jiaxing Canon Vol. 34, No. B311
#+PROPERTY: VOL 34
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0221_J_018-0687b> 
#+PROPERTY: JUAN 18

 天界覺浪盛禪師全錄卷之十八¶
¶
門人　大成　大存　大然　大璸　較¶

詩¶

鑿逕¶

#+BEGIN_VERSE
「　不問菴中主焉知逕與門幸詩先我過引水與誰吞¶試屐不疑峭探笻豈惜痕幽然成一曲正見古風存
#+END_VERSE
」¶

架橋¶

#+BEGIN_VERSE
「　隔江招手事此意久無聊未問人來地先觀自度憍¶煙迷兩岸失霜滑一枝遙但得超然往扶藜亦不消
#+END_VERSE
」¶

編籬¶

#+BEGIN_VERSE
「　巧以茅為舍疏將竹作籬湖光棲半幅秀色遶雙眉¶杖峭風前倚人奇天上窺潛形須忍俊發笑莫驚時
#+END_VERSE
」¶

開池¶

#+BEGIN_VERSE
「　大有臨濠趣其如枯坐何鑿天成古澗遮地種新荷¶良夜自來月佳期或見波了然言外矣不用詰觀河
#+END_VERSE
」¶

賞梧¶

#+BEGIN_VERSE
「　龍門高百尺植者意偏深一葉當秋落全收天地心¶凌虛聊撫手擊節待知音絃外誰能賞憑軒聽此琴
#+END_VERSE
」¶

山中詠懷¶

#+BEGIN_VERSE
「　天下藏所以時與機自翻業已方外遊出處聲一吞¶甕牖轉日月竹杖挑乾坤深深謝今古敢恃青山尊
#+END_VERSE
」¶

又¶

#+BEGIN_VERSE
「　世久無歌鳳亦不聞弔湘而我竟何似俱慚聖與狂¶澗石何落落飛泉亦皇皇一躍還墮地空歎浮雲翔
#+END_VERSE
」¶

又¶

#+BEGIN_VERSE
「　我亦生斯世寧求別所歸區區當自盡有事敢辭機¶雖無君父責心輒繫安危一日立天地此恩難或欺
#+END_VERSE
」¶

又¶

#+BEGIN_VERSE
「　古人腹中熱五經按未寒搔首日伏几啼笑真無端
<pb:KR6q0221_J_018-0687c>¶賴此足自娛舍此誰砥瀾析薪炊飯後笑汝灶觚看
#+END_VERSE
」¶

山事¶

#+BEGIN_VERSE
「　十年隨一杖所至艸離離樹是團焦屋石為無字碑¶此中休夢語別路有誰知兩袖乘雲起飛花點墨池
#+END_VERSE
」¶

又¶

#+BEGIN_VERSE
「　小窗收靉靆古澗送潺湲苦竹常留徑高松自護關¶眼惟憐白紙天只許青山出沒浮雲態惟餘坐看閒
#+END_VERSE
」¶

又¶

#+BEGIN_VERSE
「　今古皆如此山川遊不同簾垂黃落後人臥翠微中¶擊磬誰相和題詩自起風隔溪鄰友至笑破夕陽紅
#+END_VERSE
」¶

荅石倉居士¶

#+BEGIN_VERSE
「　紅爐雪水野生涯招客同消石火茶一葉秋驚天地¶夢千年核具古今花月留破鏡空搔首露滑縣崖試¶作家爭似東軒高臥穩半床枕藉傲煙霞
#+END_VERSE
」¶

大藏峰¶

#+BEGIN_VERSE
「　剌艇溪灘不畏疲岸峰壁立太嶔崎崖伸一掌三千¶界風奏群松十二時若問船從何處架漫云天不許¶人知漆園藏壑誰能負徹去虹橋任汝疑
#+END_VERSE
」¶

博山老參往桐城候何之岳相國吳觀我太史¶

#+BEGIN_VERSE
「　博山雷雨過龍眠蟠窟騰空總電鞭瓔珞光中垂兩¶手雲霞洞裏只孤拳浮丘金鳳飛還息投子青鷹夢¶自圓赤腳油缾相見笑千秋一帶與誰傳
#+END_VERSE
」¶

懷浮山遠祖¶

#+BEGIN_VERSE
「　尚論宗門奇特事輒於遠祖不勝情五絲將絕誰兼¶命二桂中興獨主盟葉縣盤根千古峭太陽翻茂兩¶眉清兒孫碌碌盈寰宇幾識浮山腳下行
#+END_VERSE
」¶

懷雲浪¶

#+BEGIN_VERSE
「　孤笻初試入雞嗚特地奇君獨出迎忍俊不禁溈老¶笑虛懷能發太原驚長干鼓角聲應在棲鳳霜花影¶自清且喜浮山當此局掀盤一著與誰評
#+END_VERSE
」
<pb:KR6q0221_J_018-0688a>¶

董巖上博山無異和上¶

#+BEGIN_VERSE
「　相逢休去不妨奇豎拂輸他第一機不見門前楊柳¶樹無人問法自依依
#+END_VERSE
」¶

仙亭上東苑晦臺和上¶

#+BEGIN_VERSE
「　袖中些子防閒藥留待他年毒達磨試問當年傳底¶事吳江隔岸越山多
#+END_VERSE
」¶

旴江上壽昌無明老和上¶

#+BEGIN_VERSE
「　昔年曾飲醍醐語今日親承啄碎機應是深心無底¶止重來相挈未歸歸
#+END_VERSE
」¶

壽昌師翁七旬猶自躬耕呈之¶

#+BEGIN_VERSE
「　山頭老子年七十猶似西施未嫁吳絕世風流人不¶見浣紗石上獨噓噓
#+END_VERSE
」¶

偕余繼泉觀雪¶

#+BEGIN_VERSE
「　輕白飄飄一夜寒千巖盡鎖玉珊珊誰知妙極天工¶巧空笑明朝日出看
#+END_VERSE
」¶

榕城懷古¶

#+BEGIN_VERSE
「　雪嶺遺風八百年木毬無恙尚欣然謝郎不在漁船¶上柳線垂垂曲水邊
#+END_VERSE
」¶

偕獅林尋隱九座¶

#+BEGIN_VERSE
「　偶聞九座萬千峰驚起玄沙艸裏翁拽轉故人青竹¶杖翻然直入翠重重
#+END_VERSE
」¶

浦城夢筆山景¶

千僧講席¶

#+BEGIN_VERSE
「　我亦登斯座誰為繞此聽忽然成獨嘯疑殺萬峰青
#+END_VERSE
」¶

萬井傳燈¶

#+BEGIN_VERSE
「　薄夜鐘方度盈城花漸新少林消息密半點不瞞人
#+END_VERSE
」¶

吳山朝雲¶

#+BEGIN_VERSE
「　江夢非襄夢吳山豈楚山枕肱看變態一片最孤閒
#+END_VERSE
」¶

文筆凌空¶

#+BEGIN_VERSE
「　跡寄煙霞杳詩傳夢裏奇若將毫彩會負我兩莖眉
#+END_VERSE
」
<pb:KR6q0221_J_018-0688b>¶

為雪生言¶

#+BEGIN_VERSE
「　吾人所性全用舍有獨至其存萬世謀惟一知己地
#+END_VERSE
」¶

其二¶

#+BEGIN_VERSE
「　大聖有隱憂乃知天下故坐折英雄心能先其後步
#+END_VERSE
」¶

竹杖¶

#+BEGIN_VERSE
「　生平憐此杖砍斷銘其根珍重不堪看令人生痛痕¶一握天然節立處皆崑崙大笑鄧林擲坐臥承誰恩
#+END_VERSE
」¶

登廩山禮蘊空忠翁老祖塔¶

#+BEGIN_VERSE
「　憶我祖翁王老師賣身贏得一窮兒靈光舍利歸何¶處玉兔金烏漫著追
#+END_VERSE
」¶

登峨峰¶

#+BEGIN_VERSE
「　天下於今仰此峰峨峨曾出法中龍化生頭角知多¶少反顧都應拜上風
#+END_VERSE
」¶

#+BEGIN_VERSE
「　昔年曾見境中人今日為人滴血親無數好山天外¶秀一回指點一回新
#+END_VERSE
」¶

鎮衣潭¶

峨峰師翁初入山見龍湫騰激因解裏衣包¶
石鎮之。¶

#+BEGIN_VERSE
「　貼肉衣衣怪石頭重岩之下定傾湫勝他谷老驅龍¶手㘞倒慈明冷汗流
#+END_VERSE
」¶

甘露松¶

予登峨峰日與闃師伯見龍崗上松滿凝甘¶
露喜而識之。¶

#+BEGIN_VERSE
「　深翠峰前松獨奇日光掩映露珠垂分明滴滴曹源¶是領略還須法眼兒
#+END_VERSE
」¶

酬江觀其居士一偈¶

#+BEGIN_VERSE
「　結角羅紋透最難當機勘破卻閒閒自非踏斷來時¶路誰得縱橫大散關
#+END_VERSE
」¶

遊武夷山¶

#+BEGIN_VERSE
「　此山作怪幾何年千古人誰不浪傳三十六峰齊按
<pb:KR6q0221_J_018-0688c>¶過石頭依舊未云然
#+END_VERSE
」¶

三教峰¶

#+BEGIN_VERSE
「　三人弄影高峰立誰見相將深水行萬種青蒼齊側¶耳風吹秋葉說無生
#+END_VERSE
」¶

虎嘯洞¶

#+BEGIN_VERSE
「　百丈峰頭倚杖看雲飛鳥沒窅無端劃然一嘯誰能¶聽贏得風生六六寒
#+END_VERSE
」¶

庚午春竟陵張君宜過夢筆問及鍾譚寫此贈別¶

#+BEGIN_VERSE
「　霜根七尺怪未倚擬登匡峰看湖水因知美才世所¶難乃更委蛇就知己今年作計住家山閉門卻掃閒¶坐止跫然空谷聞履聲披衣見客眉髮喜快談閩楚¶珣玕琪一洗白門十年耳儼然瓦仚奏塤箎遠方一¶端情如此文章不使神為交千聖寥寥竟糠秕縣崖¶相視心已傾君歸筆夢從此始他年策杖舞毫端此¶夢圓時只彈指
#+END_VERSE
」¶

辛未九日洞上見桃花奇之¶

#+BEGIN_VERSE
「　還山五月彀臥疾支杖臨崖不勝立試看秋山瘦孰¶多峰峰倒影畏風過聊且一笑一驚鴻三五橫斜淚¶碧空數聲若助予清遠不知肯入誰新卷俄見桃花¶鬥菊開悠然獨詠獨歸來呼小子書之歌之識我今¶年九日乃如此奇哉
#+END_VERSE
」¶

再入武夷見玉女峰¶

#+BEGIN_VERSE
「　山水有奇姿幽貞夙自負亦時懷隱憂未獲良人晤¶我憐窈窕情惻然返故步初見恍夢思如怨復如慕¶深感白頭吟素琴猶在御一撫心為悲再撫心為悟¶指月盟寒潭佳期勿再誤
#+END_VERSE
」¶

彭本之倚雲閣東望¶

#+BEGIN_VERSE
「　天予者已厚肯自負其才況此二月春一年尤佳哉¶幸我所主人雅好能相催顧盻念樂事東閣還為開
<pb:KR6q0221_J_018-0689a>¶折柬致高友惠然皆蚤來石溪多古意劍峰誰別裁¶英雄固爾爾天下無足懷起而壽南山諸君各舉盃
#+END_VERSE
」¶

初還虎嘯作¶

#+BEGIN_VERSE
「　浩然放棹入清流肯慕虛名犯飲牛尚有故人能擊¶缽夢中報我筆歸休
#+END_VERSE
」¶

#+BEGIN_VERSE
「　乍還如客已心安試召孤笻慰所難從此秪扶巖上¶叟莫隨雲水過前山
#+END_VERSE
」¶

放艇¶

#+BEGIN_VERSE
「　乘風疾駕小扁舟刺入煙波自在游一曲櫂歌還獨¶唱笑他天地一浮鷗
#+END_VERSE
」¶

觀化居直語¶

#+BEGIN_VERSE
「　古人常慎密每欲自焚書深恐資奸僭寧為截舌愚
#+END_VERSE
」¶

又¶

#+BEGIN_VERSE
「　我觀上世時不知俎豆器至於禮樂興干戈亦復起
#+END_VERSE
」¶

又¶

#+BEGIN_VERSE
「　干戈生禮樂天道在其中隱處非逃雨乘時善轉風
#+END_VERSE
」¶

又¶

#+BEGIN_VERSE
「　密心制井田寓兵於農事不欲使民知隱微費裁制
#+END_VERSE
」¶

又¶

#+BEGIN_VERSE
「　環中而寓庸果蓏各有理此外恐離跂情田生荊杞
#+END_VERSE
」¶

又¶

#+BEGIN_VERSE
「　太易之為道一奇與一耦庖羲氏衍之天地復何有
#+END_VERSE
」¶

又¶

#+BEGIN_VERSE
「　艸野容吾放蒼天亦自開謳歌還擊壤風雅此中來
#+END_VERSE
」¶

伊尹¶

#+BEGIN_VERSE
「　空桑伸足破青天曠古誰知鐵稱權漫笑一生無取¶與幾回接履忽翻然
#+END_VERSE
」¶

管仲¶

#+BEGIN_VERSE
「　世孰有心如此人生平委曲竟成仁小哉一語休輕¶視尼父于茲獨愴神
#+END_VERSE
」
<pb:KR6q0221_J_018-0689b>¶

張良¶

#+BEGIN_VERSE
「　圯橋墮履是何機正惜沙中一擊奇用漢報韓還碎¶穀果然黃石不吾欺
#+END_VERSE
」¶

顏淵¶

#+BEGIN_VERSE
「　時哉金口送途窮助發農山陋巷風嚼破杏仁何處¶種且收天地一瓢中
#+END_VERSE
」¶

莊周¶

#+BEGIN_VERSE
「　混沌至今非怕死漫將一鑿與鴻濛至哉捄世深謀¶者莫謂一場蝴蝶風
#+END_VERSE
」¶

嚴陵¶

#+BEGIN_VERSE
「　豪傑于時競發身阿誰獨不致于人一生坐釣春風¶裏暗護中興閣上麟
#+END_VERSE
」¶

陶潛¶

#+BEGIN_VERSE
「　五斗何辭不折腰翻然歸去獨翹翹北窗高臥渾閒¶事千古涼風破寂寥
#+END_VERSE
」¶

孫登¶

#+BEGIN_VERSE
「　長嘯已教青眼醉微言還使玉山頹蘇門一去無消¶息入水聊除薪火災
#+END_VERSE
」¶

諸葛¶

#+BEGIN_VERSE
「　鳳龍自可安天下要是漢昭三顧誠不負平生而後¶已君臣萬世見交情
#+END_VERSE
」¶

懷武夷倣歸去來辭¶

#+BEGIN_VERSE
「　歸去來兮武夷有山今必歸更不疑而直往寧待悔¶而增悲振孤笻之長策峭雙履而高追秉吾心之確¶是謝異見之交非出紅塵而掣肘入青靄以摳衣泛¶三三之玄曲躡六六之離奇孤峰坐斷萬象亡奔昂¶藏其行迥絕其門蘿幃未卷竹榻尚存甘泉可烹荈¶茗盈樽或點石而聽法或飛花而破顏雲閒閒兮淡¶泊鳥幽幽兮間關妙萬物之信順虛一空而靜觀隨¶芳草而朝出逐落花而暮還咀天地兮粒米乘秋雲
<pb:KR6q0221_J_018-0689c>¶兮磐桓歸去來兮請畢世於茲游山山水水兮如是¶詎逃雨兮他求臥煙霞以自逸忘生死之殷憂笑古¶洞之遺蛻留絕壁之藏舟或持寒木或掉輕舟玩潛¶蛟之舞壑撫野鹿之經丘能各適其所適可源源而¶入流知生平之出處庶志趣以行休已矣乎大事因¶緣自有時豈可容心於去留胡為乎遲遲居山兮夙¶期感少林兮葉落返本地兮耘耔歌櫂歌兮何曲且¶兩濯兮興詩山嵂嵂兮水洄洄春回寒谷兮復奚疑
#+END_VERSE
」¶

臥疾蓮山國歡寺¶

#+BEGIN_VERSE
「　莫怪世人輕笑罵自家笑罵許誰知如今臥疾更無¶賴墮落生平兩道眉
#+END_VERSE
」¶

寄榕城曹能始觀察¶

#+BEGIN_VERSE
「　幾年不見曹居士手裏數珠奪得無痛切聲聲親救¶我羅山石上夢誰呼
#+END_VERSE
」¶

出谷吟¶

#+BEGIN_VERSE
「　奇雛翻然出幽谷飛來高踏琅玕宿秋風初響金井¶欄梧葉珠垂供美餗下聽鴟梟剝啄聲競爭腐鼠心¶不平上窺忽訝青山墮啞啞亂叫群栖驚阿誰推枕¶夢初起風遞蘭幃沐衣履噴桃一笑天破顏雷雨昨¶夜開後山
#+END_VERSE
」¶

憶嵩詩¶

是役也謁少林也過穎州得交瑤席張公公¶
以汴城張林宗子襄酬唱詩示余曰此二公¶
深于禪理吾中原大雅也師讀之異日適周¶
之鍼芥契者其在斯乎是詩用杜句翠柏苦¶
猶食明霞高可餐為十韻予歎賞其風神亦¶
步十詩之韻為憶嵩詩以寫吾志并為向往¶
之先聲云。¶

#+BEGIN_VERSE
「　嘗愛雪竇詩二桂生寒翠因之念少林心髓輒如醉¶一花開未休五葉還同致乃今風氣衰感慨生予志
<pb:KR6q0221_J_018-0690a>¶策杖追西來振此宗無墜
#+END_VERSE
」¶

#+BEGIN_VERSE
「　前春出我閩吳楚幾成隔恨無長風乘摶扶此六翮¶大法繫時機遲疾固難逆遙想霜雪林應有不死柏¶行行重佳期不負吾夙昔
#+END_VERSE
」¶

#+BEGIN_VERSE
「　中原有鼓旗誰乎善作舞熊耳峰未聾喝之應媚嫵¶隻履雖西歸所遺藏故府使不遇神光特地如騎虎¶勢已不得下面壁良亦苦
#+END_VERSE
」¶

#+BEGIN_VERSE
「　異域來何事區區獨溯流三年適周興祗傲嵩山秋¶撥草瞻風色皮毛非所求知己是奇遘行藏幾豫猶¶安知千古下法印不吾留
#+END_VERSE
」¶

#+BEGIN_VERSE
「　天下多遺英一法焉羅織雖曰教外傳然終不可默¶飛潛密激揚令自迸胸臆感觸有鋒機神心莫掩匿¶卻笑畫餅人遇膳不能食
#+END_VERSE
」¶

#+BEGIN_VERSE
「　精氣斂天地歸根命獨榮行生方伏蟄一震起春聲¶於穆握誰手薪火膏誠明寸心千古義致曲性其情¶仲尼見伯雪不語平生傾
#+END_VERSE
」¶

#+BEGIN_VERSE
「　真者比珠玉似者等泥沙此中有由來切者非浮夸¶向上過關否岳頂藏雲霞迤峛紛灌莽誰信枯木花¶空憐萬里外舉手額自加
#+END_VERSE
」¶

#+BEGIN_VERSE
「　斯來穎水上景仰古風高有所重如嶽有所輕如毛¶此身能自惜潛隱甘蓬蒿吉凶盡陶鑄進退如桔槔¶至味幾吞吐世盡啜人糟
#+END_VERSE
」¶

#+BEGIN_VERSE
「　細讀昔人書才情各坦左善哉會心吟領略唯獨可¶天地托七尺古今看擔荷世波日益狂中流誰把柁¶吾豈無故哉信乎匏子果
#+END_VERSE
」¶

#+BEGIN_VERSE
「　文章有神協此道盟已寒何期志壑公舞渡觀其瀾¶東齋寄酬唱秀色誠可餐聲氣自相求毫髮天地寬¶中原有所主十洲皆喜懽
#+END_VERSE
」¶

壽春方孩未侍御招住真歇了禪師道場并示一詩依韻酬之
<pb:KR6q0221_J_018-0690b>¶

#+BEGIN_VERSE
「　環轍不從他歇處可中誰復破天荒八公山下遺蹤¶在拱手爭看額有光
#+END_VERSE
」¶

商城汪太僕以詩見贈訂約龍湖因步其韻¶

#+BEGIN_VERSE
「　中原自是大方家嵩岳居然占一華我欲登峰觀氣¶象喜逢毘奈散天花
#+END_VERSE
」¶

似梅長公中丞¶

#+BEGIN_VERSE
「　曾聞三尺定邊夷此地長城復倚誰君父於今忘寢¶食比來臣子欲何為
#+END_VERSE
」¶

弔李溫陵龍湖舊蹟¶

#+BEGIN_VERSE
「　客山何似弔家山千載龍湖怒未闌厚責於人終薄¶己然猶血性逼人寒
#+END_VERSE
」¶

與梅長公游小洛伽¶

#+BEGIN_VERSE
「　大地驚危欲震鰲浮生何處腳跟牢洛伽原在風波¶上誰解乘流占步高
#+END_VERSE
」¶

姚愚谷卜居龍洞¶

#+BEGIN_VERSE
「　人皆羨汝得幽岑誰識如今隱者心四火出門丹枕¶在一鞭揮影白雲深野田鋤就堪遺種大樹培成足¶覆陰珍重神龍潛勿用時當空洞莫相尋
#+END_VERSE
」¶

谷簾草¶

#+BEGIN_VERSE
「　康王千古斂幽襟澤廣藏山那得尋谷笑愚公移不¶動簾垂洞上卷來深十洲風月圖吾壁三島煙霞許¶夢吟爭似縣崖飛瀑下一盃烹卻駕空心
#+END_VERSE
」¶

和西陵李夢白太宰¶

#+BEGIN_VERSE
「　浮雲散盡一輪孤正好扁舟入五湖尚有珊珊風景¶在看他撐破月華無
#+END_VERSE
」¶

#+BEGIN_VERSE
「　女子身中入定時文殊謾自擲鉤絲罔明衝浪便吞¶卻穿在瞿曇柳外枝
#+END_VERSE
」¶

#+BEGIN_VERSE
「　生即無生已兩關誰知平地起高山商量極處忘題¶目伎倆窮時意自還
#+END_VERSE
」¶

#+BEGIN_VERSE
「　庚星一點最高寒北斗南辰作麼看八角磨盤空裏
<pb:KR6q0221_J_018-0690c>¶轉幾人不被眼光瞞
#+END_VERSE
」¶

附寄匡山覺浪大師詩有引予與浪大師有圓通¶
之約以孫亡暫負此願因寄四詩并呈黃元公居¶
士正之西陵後學李長庚具艸生緣都盡此心孤¶
擬削顛毛向蠡湖師有活人刀劍在相逢肯示道¶
人無眷屬連纏無斷時天茲斷我藕中絲故人欲¶
問如今事咬著懸崖樹上枝歷涉從前生死關偶¶
因柱杖一看山忽然鳥散雲飛處獨有天光自往¶
還溪月松風玉露寒一條白練望中看金剛棘栗¶
尋常飯喫盡方知被爾瞞。¶

夜話亭詩¶

歐陽公與訥禪師夜話後人高其風以名其¶
亭亭既沒今遇朱方伯屬楊司馬重建之予¶
適主圓通黃司理為之長賦予聊作一絕以¶
識其事云。¶

#+BEGIN_VERSE
「　歐訥風流已擅前令人千載想猶玄不知當夜談何¶事相對清燈太儼然
#+END_VERSE
」¶

訊劉元卿太史¶

#+BEGIN_VERSE
「　博山先師曾罄欬玉山之言猶記得急水灘頭拋竹¶篙溺殺無限英雄客雪關承嗣稱冢子何忍折杖輒¶蚤死父兄一點存不存問我同參劉太史
#+END_VERSE
」¶

春雪後南康彭君宣別駕月夜攜詩過訪坐談達曙因步韻酬之¶

#+BEGIN_VERSE
「　雪霽月明山夜靜蕭蕭班馬入光幢病僧榻上迎高¶客奇論風前吸大江敲落燈花春夢醒拈來墨艸拂¶心降冷齋白戰空千古無奈疏鐘過碧窗
#+END_VERSE
」¶

似李公楫王在明¶

#+BEGIN_VERSE
「　謾道毘耶已杜機圍爐鑄劍火星飛龍湖一浪楚江¶起多謝春風上布衣
#+END_VERSE
」¶

寄雪庭老宿
<pb:KR6q0221_J_018-0691a>¶

#+BEGIN_VERSE
「　一葉落驚天下秋孤笻特地更誰求廿年耳聳雙峰¶髻今日親瞻百艸頭古徑風清非用掃寒江月朗不¶須鉤比來未可輕相觸恐詫山中老臥牛
#+END_VERSE
」¶

癸酉臘月於鷲山初度值晴雪志喜¶

#+BEGIN_VERSE
「　浮世共雕水雪事慚予四十二年生曉來光射眉間¶白笑見山河徹骨清
#+END_VERSE
」¶

過中都臨水寺觀聖跡¶

#+BEGIN_VERSE
「　中都自是潛龍地大士曾茲示現來應以帝王身說¶法手提日月向天開
#+END_VERSE
」¶

別路答客¶

#+BEGIN_VERSE
「　神駿讓支公法開以醫寓圓光送道子惠欽乃學塑¶東門既阻塞便向西方去千峰又萬峰藏身有別路¶丈夫超一切一切自回互六龍非優劣何況本無住¶腐士執優孟鼓瑟成膠柱猥民寡學問神錢矜瓦注¶借一藝以遊垂簾豈相負眼光牛背上萬世旦暮遇
#+END_VERSE
」¶

初倚杖金粟園作¶

#+BEGIN_VERSE
「　南岳磨磚成鏡後窺鞭良馬踏如飛金雞啣粟傳真¶種玉髻留珠賞大機試問西江誰獨吸且隨廬阜我¶同歸滿園種出真金粟信手拈來知不知
#+END_VERSE
」¶

坐金粟樓感古人徹困處偶拈一頌似雪堂居士¶

#+BEGIN_VERSE
「　象骨峰前滾水毬玄沙就地抱來休一時邂逅閒相¶戲要解英雄萬古愁
#+END_VERSE
」¶

滕王閣似劉西佩嚴羽宣¶

#+BEGIN_VERSE
「　南浦西山相鬥奇風光千古總堪詩喜公坐斷閣中¶勝一笑驚開帝子眉
#+END_VERSE
」¶

似朱子強孝廉¶

#+BEGIN_VERSE
「　一葉驚飄天下秋英雄喜見大刀頭振衣直拂千峰¶月不逐煙波處處愁
#+END_VERSE
」¶

似羅栗士居士
<pb:KR6q0221_J_018-0691b>¶

#+BEGIN_VERSE
「　少年曾見諸尊宿英姿秀拔自殊俗亦有熱心剔我¶燈亦有虛心對我竹
#+END_VERSE
」¶

似饒得渭孝廉¶

#+BEGIN_VERSE
「　桂子生香秋色清歸帆風細浪花輕中流笑語知高¶興喜是千峰月正明
#+END_VERSE
」¶

和湯季雲居士請天寧上堂韻¶

#+BEGIN_VERSE
「　嘗思欲覺聞晨鐘今偶天寧驚浪公自訝曹山顛酒¶後惺來笑看日頭紅
#+END_VERSE
」¶

#+BEGIN_VERSE
「　竿木隨身上戲場儘教臺下說炎涼從來假事要真¶做莫怪山僧喜上堂
#+END_VERSE
」¶

臨川陶弘持明府¶

#+BEGIN_VERSE
「　白雲為蓋水為琴百里花光覆遠陰試問藐姑何處¶是一庭秋月靜人心
#+END_VERSE
」¶

黃巖湯季雲¶

#+BEGIN_VERSE
「　高才奇識世稱湯先祖門庭亦有光強項一燈傳最¶密季公好續半爐香
#+END_VERSE
」¶

#+BEGIN_VERSE
「　畫鬼何如善畫人此言千載足傳神東風決定無欺¶處吹得眉毛日日新
#+END_VERSE
」¶

酬新城鄧來沙太史見寄韻¶

#+BEGIN_VERSE
「　光滿中天白玉樓當央誰復喚裴休金珠突出頂門¶眼擊楫還開彼岸流簫曲鳳鳴音正好竺峰桂發月¶方秋儼然拈得東園菊特遇重陽一句收
#+END_VERSE
」¶

建安王修源殿下¶

#+BEGIN_VERSE
「　靈山付囑天然在今日相逢意果奇笑殺馬駒無避¶處剎旛竿上八風吹
#+END_VERSE
」¶

朱遂初大行¶

#+BEGIN_VERSE
「　密旨傳來直至今要須善操沒絃琴分明一曲超空¶劫引發威音那畔心
#+END_VERSE
」¶

示王于明余小星¶

#+BEGIN_VERSE
「　曹溪一路譚何事千載鶴來巢澗松的的分明言外
<pb:KR6q0221_J_018-0691c>¶旨鳳凰飛向月明中
#+END_VERSE
」¶

夜月遊龍光寺饒淨念云…¶

#+BEGIN_VERSE
「　夜步龍光寺沙城世所希天將垂聖讖地特擁奇圍¶月映池如晤風生雪欲飛相看天上眼物外孰同歸
#+END_VERSE
」¶

寄九江劉開西¶

#+BEGIN_VERSE
「　古今云夢假我獨謂夢真相識滿天下何曾夢幾人
#+END_VERSE
」¶

酬中天剡水法兄¶

#+BEGIN_VERSE
「　六載重逢入祖門相看卻訝兩眉存好山幾處曾驚¶眼洞水其誰欲斷魂愧我中原空拆葦喜君七閩善¶盤根偶然一語渾如戲抵此方知玅絕痕
#+END_VERSE
」¶

金樓峰偕闃公剡公看雨遲黃元公¶

#+BEGIN_VERSE
「　倚杖臨風相指顧數峰偏向眼中開奇雲解作催詩¶雨猶待幽人續韻來
#+END_VERSE
」¶

答餘杭鄒復齋明府¶

#+BEGIN_VERSE
「　天下風波何處安生平有仗足盤桓禹城喜種春花¶滿雙徑驚懸古鑑寒彈指嘗將詩奉答洗心於此畫¶無端若非兩翼垂雲下羊角扶搖未許摶
#+END_VERSE
」¶

遊西湖¶

#+BEGIN_VERSE
「　湖愛湖上山山愛山下湖而我亦愛我蒼然在畫圖
#+END_VERSE
」¶

贈楊維斗居士¶

#+BEGIN_VERSE
「　海上風高競問奇艸玄雖就幾人知吳中石佛三更¶指誰見天明斗柄移
#+END_VERSE
」¶

和語風大師冬日漫興¶

#+BEGIN_VERSE
「　歲寒誰倩魯戈揮雪妒梅花戰瘦肥白乳沸山天欲¶墮紅爐安榻夢將飛誰燒賓主一瓢供我笑風流千¶指歸詠得好詩堪秘惜東君莫遣出荊扉
#+END_VERSE
」¶

又
<pb:KR6q0221_J_018-0692a>¶

#+BEGIN_VERSE
「　煙雲撥盡興無涯何似忘機老作家木石與居能自¶置寂寥為伴向誰誇掀天伎倆空中雪照世神奇隴¶上花瀟洒一生無底甑閒看今古共炊沙
#+END_VERSE
」¶

覺範禪師昔嘗寓吾圓通崇勝寺…¶

#+BEGIN_VERSE
「　多福門前眼不枯一莖斜出秀而臞其誰得似此尊¶者莫我知兮彼丈夫特地空心能及第臨風擊節許¶吾徒動容古路忘機處菊徑松風問答無
#+END_VERSE
」¶

南屏懷古似左三山¶

#+BEGIN_VERSE
「　重振孤笻入武林湖山影影照人深南屏一帶春風¶起吹我蒼茫弔古心
#+END_VERSE
」¶

訪龍門石雨法兄于寶壽不遇…¶

#+BEGIN_VERSE
「　重興古塔合符奇寶鏡新磨照兩眉策杖苔痕疑虎¶跡迎風花影落龍池幾人到此為君和二石相逢不¶我欺五百年中翻一掌北窗明月愛南枝
#+END_VERSE
」¶

贈尹洞庭出泥¶

#+BEGIN_VERSE
「　人日同舟正遇風誰將吳楚置胸中但能刺出乾坤¶血即是全收不世功
#+END_VERSE
」¶

次蔣吾翮韻¶

#+BEGIN_VERSE
「　千峰晚色醉明霞杖策來敲世外家湊興不須頻指¶點夜深靜對剔燈花
#+END_VERSE
」¶

#+BEGIN_VERSE
「　古云學佛始知儒此處端然超有無特地擊開如意¶藏笑他金谷賽珊瑚
#+END_VERSE
」¶

贈陳旻昭侍御¶

#+BEGIN_VERSE
「　博山窣堵已良久誰覓先師靈骨來破浪帆牆三老
<pb:KR6q0221_J_018-0692b>¶在橫肩上下一鍬開死生不道機先露節拍無心律¶自諧珍重別將關捩轉世間出世起雲雷
#+END_VERSE
」¶

寄楊內美侍御¶

#+BEGIN_VERSE
「　文山字水護青原一任雙丸掌上翻空憶芙蓉山水¶話善能高鑒此乾坤
#+END_VERSE
」¶

浮山嚴公來¶

#+BEGIN_VERSE
「　青鷹收翼入人懷赤腳桐城特地來話到指天金谷¶下棋盤石為掃蒼苔
#+END_VERSE
」¶

贈蕭伯玉銓部¶

#+BEGIN_VERSE
「　馬鳴三點曾拈弄肯引匡山一展眉今試白門懸剪¶鏡秋光影裏破希奇
#+END_VERSE
」¶

喜竺山法弟過我次韻酬之¶

#+BEGIN_VERSE
「　浮雲空自亂江煙一葦南來亦偶然不惜深心能見¶我乃知好事有親傳先師靈骨今安在白浪滔天太¶煞玄特地相逢提向上獨龍崗畔杖頭前
#+END_VERSE
」¶

贈開一王海章¶

#+BEGIN_VERSE
「　記得前生尚儼然去來一點獨親傳栽松在昔曾投¶宿施水如今亦入廛宮錦陸離依皓日寶刀凜烈拂¶寒煙黃梁炊熟俄開眼笑看千峰駕鐵船
#+END_VERSE
」¶

皖桐王以介太史過訪¶

#+BEGIN_VERSE
「　歐公曾試浮山遠棋局拈來別有禪今日儼然相晤¶對當機一著請君先
#+END_VERSE
」¶

暑登青山遇雨時同惲道生唐祖命¶

#+BEGIN_VERSE
「　地步能高雙眼大何藉泰山小天下游山不必因古¶人乘吾興兮命吾駕謝眺李白稱奇才千古青山青¶入懷竹杖麻鞋信一步十洲五岳非崔嵬驚人句須¶驚豪傑讀之誰敢不心折談笑忽然風雨生驅去酷¶炎真快絕
#+END_VERSE
」¶

示別曹文子¶

#+BEGIN_VERSE
「　杖人賣心三十年秖得一語不足怪如今珍重且難
<pb:KR6q0221_J_018-0692c>¶之或是天機猶有待
#+END_VERSE
」¶

與方爾止紀伯紫唐髯孫諸子夜坐尚論古今…¶

#+BEGIN_VERSE
「　人如比干心可剖心如比干人可友泰伯文王尼父¶取舜子丹朱誰下手文字知見怪掣肘痴忠愚孝視¶破帚試問於今還有否驀然叫出方子某驚起杖人¶只搔首
#+END_VERSE
」¶

林殿颺大行過訪¶

#+BEGIN_VERSE
「　世間無謂問天心誰識天將問我今試讀古人於版¶築不勝寤寐更沉吟
#+END_VERSE
」¶

杖人向恨潘子雪僧紀子伯紫此杖人傷心事…¶

#+BEGIN_VERSE
「　天下誰得杖人恨天下誰能恨杖人潘子紀子我恨¶之其如二子恨不深從古恩冤難自解以故斧砍不¶能開翻思服毒少林老血臂親承何恨哉
#+END_VERSE
」¶

從姑溪下金陵舟泊采石磯偕紀伯紫諸子登謫仙樓賦懷¶

#+BEGIN_VERSE
「　我聞太白騎鯨去何以青山復留墓世豈猶有尚才¶人播弄其名幻其處太白不因山水生采石卻為太¶白有自古英雄力戰爭誰曾尺寸成不朽太白從來¶多似辱放懷天地自取足正如逆棹凌橫風煙波日¶影空相逐三十餘年舟幾過無端慚見老松蘿今攜¶諸子當風立放卻蛾眉發浩歌
#+END_VERSE
」¶

重晤蔣一個¶

#+BEGIN_VERSE
「　大燥性漢欲快意痛罵藥師相鈍置作佛那堪願來¶世放下屠刀已失利幸天授子留此志正令全提誰¶敢異托底翻盤勢必至乘時踢起西華睡尺莖未足¶撐天地日面月面當央示萬古本光如此瑞
#+END_VERSE
」
<pb:KR6q0221_J_018-0693a>¶

寄郭天門中丞¶

#+BEGIN_VERSE
「　提起廬山太儼然別峰畫出妙難傳殷勤白紙親相¶寄千里何妨駕鐵船
#+END_VERSE
」¶

永利寺示逢若¶

#+BEGIN_VERSE
「　佛法無多舉似誰鳥窠漫把布毛吹蛟臺日夕風光¶麗珍重時人好展眉
#+END_VERSE
」¶

示白花庵夢衡¶

#+BEGIN_VERSE
「　百城煙水各呈機指點翻成耳目癡不識善財何處¶去白花巖上望多時
#+END_VERSE
」¶

龍山寄懷方仁植中丞¶

#+BEGIN_VERSE
「　長干笑晤風流在過眼浮雲幾度奇杖策龍山看變¶化隱君不定此栖遲
#+END_VERSE
」¶

訊雲居顓大師於謝公墩¶

#+BEGIN_VERSE
「　雲居特地禪床動彌勒誰云不下生明月湖飛孤鶴¶遠清風江度古帆輕五臺有會堪成臥千里同堂可¶作盟卻惜謝公能折屐何妨大繖此中撐
#+END_VERSE
」¶

王崑華少宰春日過訪賦贈¶

#+BEGIN_VERSE
「　皜然霓珮度龍岡春護梅花隱墨莊玉麈揮來香有¶夢寒泉聽去響生光劍鋒穩密疑泉石議論從容儼¶廟堂飽享多生煨芋火衡山心與日俱長
#+END_VERSE
」¶

贈陳公路居士¶

#+BEGIN_VERSE
「　君能入谷不尋梅別有風光特地催試問山僧親切¶意靈花偏向火中開
#+END_VERSE
」¶

酬魏東曉¶

#+BEGIN_VERSE
「　我昔奔馬西陵渚塵埃踏殺無人語此時七聖路猶¶迷究竟何濟于我汝支離肩脰酣蘧廬蚊睫那堪辨¶秦楚天風吹到白門東特地相逢謝公墅舉世皆醉¶許誰顛飯床筋斗盤山前紛紛梅花落紅雨白浪忍¶俊掀鐵船栩栩不知夢蝴蝶聊通一線人間天嵇康¶引發蘇門嘯石壁斜陽池返照胡為乎井覷驢北斗
<pb:KR6q0221_J_018-0693b>¶跳君須于此迸一笑
#+END_VERSE
」¶

示陳彬吾居士¶

#+BEGIN_VERSE
「　離婁有意偏難見罔象無心卻易逢悅道當年曾撞¶彩一聲霹靂頂門通
#+END_VERSE
」¶

寄印蓮禪友¶

#+BEGIN_VERSE
「　喜君諸友自為儔愧我孤笻獨去留安得春風深著¶力一齊吹向萬峰頭
#+END_VERSE
」¶

華山香法師讀予會祖鑒有感…¶

#+BEGIN_VERSE
「　點心不賣若為嘗親到龍潭自莫藏紙燭吹銷疑絕¶影空王推倒殿無梁牙如劍利三生啞鈔已灰飛千¶古香君有金剛能痛拔其誰病更在膏肓
#+END_VERSE
」¶

清明日偕陳旻昭…¶

#+BEGIN_VERSE
「　相見未揚眉笙歌特地吹清明微雨後花鳥亂飛時¶佛國誰為主古風人不知杖頭空指點雲起太離奇
#+END_VERSE
」¶

山遊次更生韻示竹關無可¶

#+BEGIN_VERSE
「　神烈山前剩幾松冰霜有路護茅蓬竹關枕子墮地¶否濺血漫天感此風
#+END_VERSE
」¶

和譚梁生居士見贈韻¶

#+BEGIN_VERSE
「　公生於浙我生閩特地相逢不二身道大同時謀似¶券天何言處轉如輪兩經手定誰知己三子書成自¶有因怪殺鴛鴦湖湊巧夜深卻見把鍼人
#+END_VERSE
」¶

贈西蜀熊完車居士¶

#+BEGIN_VERSE
「　峨嵋天半雪方晴遙憶令人爽氣生何似匡廬真面¶目毫端親見益縱橫
#+END_VERSE
」¶

許天魚司理訂惠連梅公歸山¶

#+BEGIN_VERSE
「　西陵杖子敲風雨紛紛見我誰似許特地知君如飲¶乳別久生苦不堪舉囊山道人欲作舞靈山花片遮¶黃土
#+END_VERSE
」
<pb:KR6q0221_J_018-0693c>¶

送祖心法侄歸粵并致訊阿師宗寶兄¶

#+BEGIN_VERSE
「　廬山一別幾年來重晤金陵亦快哉不問風旛還動¶否秖應仁者不疑猜忽辭歸粵心何急想見抵家禮¶師日必敘南中事若何開口杖人最親密
#+END_VERSE
」¶

送法緯禪侄歸羅浮¶

#+BEGIN_VERSE
「　羅浮曾入昔年夢喜見梅花鬥雪奇持語山中高隱¶客江南何故有相思
#+END_VERSE
」¶

弘濟禪人為母史氏七旬壽¶

#+BEGIN_VERSE
「　撥影空山覓所思一朝忽憶母生時慇懃歸省庭前¶樹應見春風長故枝
#+END_VERSE
」¶

和掃庵譚公韻¶

#+BEGIN_VERSE
「　參到窮時故紙靈超超玄著孰能聽隨機應不泥三¶點善世猶宜用五經春入上林花自媚鐘生大夜夢¶還醒了知今古無藏處何必呼鵝更出瓶
#+END_VERSE
」¶

與薛更生談聖學有感¶

#+BEGIN_VERSE
「　兩袖依然是大縫象環何用苦良工金聲出壁書誰¶讀布袋攤錢世不窮曉日爍消千嶂雪春禽啼醒一¶天風時哉今古曾無間不必深山叩啞鐘
#+END_VERSE
」¶

示載月舟¶

#+BEGIN_VERSE
「　心為萬法舟出入諸生死凡聖本同流兩岸何彼此¶了知把舵人逆順隨吾使教外有何傳三墮縱橫裏
#+END_VERSE
」¶

又¶

#+BEGIN_VERSE
「　翻憶古艸亭斫盡重栽竹不遇衝浪鱗廿年空慎獨¶一竿不肯休悠悠自歌曲滿載月明歸俄然獲所欲
#+END_VERSE
」¶

和譚朱重建真如塔韻¶

#+BEGIN_VERSE
「　一筆如湧出驚飛日月宮杖尖青白眼爍破幾花空¶童子戲聚沙拈來奪化工文同有成竹一揮凌蒼穹¶漸漸皆多寶技技撐八風影分五蓮華眉毫先射東¶罄咳古今開葵心布玲瓏儼然此賓主笑生無縫中¶梁公右掌擎刺破老鴻濛剝盡地雷復重離標我宗
<pb:KR6q0221_J_018-0694a>¶誰見上之載一道光熊熊
#+END_VERSE
」¶

和譚梁生迎塔心木韻¶

#+BEGIN_VERSE
「　龍樹地中湧天生多寶年一心能作主七級看飛仙¶日月隨身轉山河彈指穿與君期絕頂揮麈散兜綿
#+END_VERSE
」¶

過朱葵石居士別業拈贈¶

#+BEGIN_VERSE
「　沒分曉句迥常流放鶴洲前笑自繇七佛秪應無覓¶處卻能空手把鋤頭
#+END_VERSE
」¶

答高念祖過訪韻¶

#+BEGIN_VERSE
「　秋引龍淵醉誰開古鏡顏鐘聲飛鳥外塵影拂松間¶結社收前後開爐鍛往還高賢如有在何必羨廬山
#+END_VERSE
」¶

次韻答埽菴居士¶

#+BEGIN_VERSE
「　杖引千岐路敲空笑幾回神雞甘食火狂象畏聞雷¶麗海珠何去橫秋鶴自來獨憐刪定事知己急相催
#+END_VERSE
」¶

次掃菴諸公送故司空高玄期寓公兩先生祀東塔…¶

#+BEGIN_VERSE
「　拈將莖艸表高深影掠風旛未易尋既有亞仙能捨¶宅豈無盧老獨傳心孝思直薦悲華閣法社今開功¶德林古道長如松下路仰觀足以厲來今
#+END_VERSE
」¶

當湖朱鶴門明府招遊弄珠樓…¶

#+BEGIN_VERSE
「　一棹南來不遠尋喜逢知己共登臨危樓尚有弄珠¶手奇句堪傳巢月心煙雨湖山秋已醉笑談飛躍意¶何深青天輻湊窗櫺裏千古風流只在今
#+END_VERSE
」¶

讀汝航兄次祥老諸公時挑野菜和根煮韻¶

#+BEGIN_VERSE
「　真箇能閒解此探皮膚脫盡自相甘石頭路滑機斯¶密竿木隨身試所堪拔出有根驚得句來時無口笑¶何慚髼鬆一碗真風味勘破吾宗較二三
#+END_VERSE
」¶

飛來大士像為周摩雲道人題¶

#+BEGIN_VERSE
「　大易命根斷是爻皆變化六龍無首飛疑殺四天下
#+END_VERSE
」¶

張竹房居士像
<pb:KR6q0221_J_018-0694b>¶

#+BEGIN_VERSE
「　五柳先生自作傳恐無知者污其面竹房有函未展¶卷停筆沉思如想見忽親見春風吹醒瓊花院
#+END_VERSE
」¶

譚東里居士痛飲讀離騷圖¶

#+BEGIN_VERSE
「　屈平死兮離騷已為故紙日月昏兮偷光以何自處¶讀子亦痛飲此恨兮洩幽憤於幾許果詩之可以怨¶兮今之人於此又何所取此其所以讀之愈不容己¶兮抑自招其魂且不敢死只
#+END_VERSE
」¶

浮渡行者至聞欒廬行腳¶

#+BEGIN_VERSE
「　鐸隨道路曉聞鐘雲護青山千萬重且喜浮盃能駕¶浪虛舟使得八方風
#+END_VERSE
」¶

石谿持些菴郭天門補山堂歌視予喜而和之¶

#+BEGIN_VERSE
「　入山宜深卻畏虎高飛不必能生羽道人退步水雲¶寬一茅便足逃風雨門連七澤倚沙湖俛仰誰慚心¶眼孤乾坤摩蕩幾經變近取遠來知有無大千描來¶幅半咫放開捏聚毫端耳水山蹇蹇生波濤一躍乘¶雲杖頭起隆中丘壑自裁成抱膝長吟梁甫裏從古¶神奇生爛腐造化在手天可補赤松黃石漫追求碌¶碌塵埃何足數獨憐懶瓚臥斯堂衡嶽瀟湘曾未荒¶粟火灰深黃獨熟不輕分客莫徬徨
#+END_VERSE
」¶

靈壽院十六景次愚菴宜和尚韻¶

華頂乘雲¶

#+BEGIN_VERSE
「　山好誰先採披詩見靚粧九皋偏近玩孤杖喜同行¶招我天之杪追風影欲昂寄言華頂石高臥待清狂
#+END_VERSE
」¶

花心蓮座¶

#+BEGIN_VERSE
「　儼然敷蕊海霞彩引天衣美睇凝秋月香風拂曉暉¶猿啼松石夢春撼雪林扉谿口橋斜度看誰笑語飛
#+END_VERSE
」¶

仙巖鳴珮¶

#+BEGIN_VERSE
「　久矣媚幽獨盟斯益快心風高垂兩翼夜永拭孤琴¶老解尋山水道能藏古今自憐狂興在雪棹訪山陰
#+END_VERSE
」¶

水塢樵風
<pb:KR6q0221_J_018-0694c>¶

#+BEGIN_VERSE
「　放牧多谿谷斧斤不犯痕鳥鳴春在樹花笑客臨門¶泉石情無妒炎涼世自昏一肩初放下帘影亂前村
#+END_VERSE
」¶

白巘晴嵐¶

#+BEGIN_VERSE
「　雪壓千峰秀光吞百雉新問天疑有路搔首是何人¶奇句堪題石雄才少比鄰得來登絕頂始見此山春
#+END_VERSE
」¶

秀屏春樹¶

#+BEGIN_VERSE
「　上苑春風早花開囀小鶯踏青人近陌試服詠初晴¶天自不言述誰為無隱盟尼山能具眼何似竺先生
#+END_VERSE
」¶

碧浪鰲飛¶

#+BEGIN_VERSE
「　雪夜驚奔瀑風顛老石林噇眠機太毒癡坐眼何深¶迸出胸襟事遮來天地心此鰲能大叫腦後又抽簪
#+END_VERSE
」¶

西江月闕¶

#+BEGIN_VERSE
「　鷲嶺能標指分明不夜天賺他階下漢貪看那邊圓¶白墮疑逃兔西傾怨斷絃臨風迷顧鑑挑出杖頭懸
#+END_VERSE
」¶

缽池落照¶

#+BEGIN_VERSE
「　寒色澄如染光分雨滴花乍看巖貯月拭手水生霞¶洗瘦千峰骨飄沉萬點華夕陽仍返景低首數歸鴉
#+END_VERSE
」¶

化亭且止¶

#+BEGIN_VERSE
「　絕處山生徑翻憐壁倒花搆亭容小憩倚杖落新霞¶谷響鐘聲近風香梅影斜入門勞遠到不敢尚高華
#+END_VERSE
」¶

野徑雙橋¶

#+BEGIN_VERSE
「　橋接分流水交參花木春把竿禁野叟縱壑快潛鱗¶節制山林密調亭出處勻其誰歌扣角風起碧灣蘋
#+END_VERSE
」¶

圍巒積雪¶

#+BEGIN_VERSE
「　夜明簾不捲花擘玉樓天活火烹寒乳新枝插曉煙¶烏饑愁哺食水解喜聞泉人境誰能奪詩成怪燦然
#+END_VERSE
」¶

獅峰吼旭¶

#+BEGIN_VERSE
「　曙鐘山夢破海日漾花菴鳴鳥爭光動流雲曳石憨¶綠翻春路艸晴拂碧天嵐煙水百城渺誰先踞地參
#+END_VERSE
」¶

象岫迴泉
<pb:KR6q0221_J_018-0695a>¶

#+BEGIN_VERSE
「　踏出不萌艸昂藏調御宮撩天掀雪白截水激花紅¶香撲旋風遠霞飛玉色籠當陽無覓處具眼亦朦朧
#+END_VERSE
」¶

盂案呈珠¶

#+BEGIN_VERSE
「　佳山如道者夙負有其形席上珍能惜函中蓋自明¶投鍼曾啟意合浦已成名莫怪不藏諱喜君一案平
#+END_VERSE
」¶

雪松挺蓋¶

#+BEGIN_VERSE
「　風雨參天末驚聞幾代鐘根靈存造化勢勁敵蟠龍¶枕石看雲覆披濤聽日春破頭人去久有待振斯宗
#+END_VERSE
」¶

甲午冬日偕愚菴法兄禮博山先和上塔十詠¶

#+BEGIN_VERSE
「　觀海慚為向若文展心聊薦此霜芹南陽良久金增¶色藥嶠榮枯樹拂雲荷鍤堂前誰敢道香燒塔上石¶猶熏逆流句子能兼帶有伴還來創未聞
#+END_VERSE
」¶

#+BEGIN_VERSE
「　屈指初參事已遙沙門笑眼寄來鍬力迴造化堪揮¶日氣奪狂奔可射潮拔漢千峰疑削玉搏風孤鶴喜¶凌霄昔曾責任橫肩擔今果危趨獨木橋
#+END_VERSE
」¶

#+BEGIN_VERSE
「　青艸巖生白玉煙夜明簾捲不痕天迷逢漫問歸家¶路曉突應飛出嶺鳶犀枕已消遷客夢竹篙猶賺上¶灘船豈無拈得蟲文木吹出寒爐火自傳
#+END_VERSE
」¶

#+BEGIN_VERSE
「　密移孤杖探龍池詠出風雷變化辭道在象爻皆聽¶命人亡譜冊莫能知清波不犯竿頭弄赤尾能收格¶外絲浴日洗天惟一勺低佪未喪賴於斯
#+END_VERSE
」¶

#+BEGIN_VERSE
「　荊棘翻為祗樹宮敲磚打瓦孰家風多門又到珠成¶網別苑重關玉作籠雨滴巖花機太迥雲迷殿角眼¶誰空禪床拂子懸來久喝起令人幾失聰
#+END_VERSE
」¶

#+BEGIN_VERSE
「　當場幸自可憐生煙水何年滯化城垂手不辭攜落¶魄迴途自合悟簪纓不萌艸密春應在無影林深花¶幾更野老相親嗟故事舌存細語聽難清
#+END_VERSE
」¶

#+BEGIN_VERSE
「　大好山來脈獨微白雲常捲不開扉一從自肯雙眉¶豁乃爾心甘兩翅飛頂有把茅旋得座身無籌策解¶披衣前人歷履曾如此盆下誰窺星日暉
#+END_VERSE
」
<pb:KR6q0221_J_018-0695b>¶

#+BEGIN_VERSE
「　以網張他落葉風大庾嶺上笑盧公諸方有語將何¶答千里投機未易同辦物不真鐘作甕求人多惑虎¶為蟲較來燐火爭明滅愧死光幢一點紅
#+END_VERSE
」¶

#+BEGIN_VERSE
「　玉山一誘燦寒花穴細金針刺晚霞借借伎窮機活¶脫親親路絕影橫斜藏身跡渺羊亡角上樹棲空鳥¶破家卻笑拋磚徒引墼火官頭上駕風車
#+END_VERSE
」¶

#+BEGIN_VERSE
「　最奇把臂上層臺千古悲風動地回謾道瞎驢全主¶滅應教枯木好花開儼然頂相何曾異珍重珠衣不¶偶來得此金檀真種子自能受命永栽培
#+END_VERSE
」¶

博山八景和韻¶

#+BEGIN_VERSE
「　千里趨風路不齊入林喜見此芳堤從來長老門庭¶好到得無疑東院西(金繩界)
#+END_VERSE
」¶

#+BEGIN_VERSE
「　群峰蹴踏繞重圍雪捲寒流下翠微韶國自能甘一¶滴石津把斷谷雲飛(靈源橋)
#+END_VERSE
」¶

#+BEGIN_VERSE
「　泠泠迸出孰知渠莫使於茲洗缽盂策杖到來將吸¶盡且留半井覷閒驢(卓錫泉)
#+END_VERSE
」¶

#+BEGIN_VERSE
「　聖者嘗悲德下衰羽毛不敢作人媒如何山衲棲遲¶處不種梧桐鳳亦來(棲鳳嶺)
#+END_VERSE
」¶

#+BEGIN_VERSE
「　枕流漱石是何心一片孤閒未可尋夜靜月明風在¶樹碧潭雲起有龍吟(浴龍池)
#+END_VERSE
」¶

#+BEGIN_VERSE
「　鈍鋤博得活家風飽食橫眠笑脫空切忌閉門箍漆¶桶鐘聲敲破紙窗紅(禪那窟)
#+END_VERSE
」¶

#+BEGIN_VERSE
「　山幽肯放鳥空啼花發寒巖春未迷句子無文非漏¶洩石頭大小自全提(講經座)
#+END_VERSE
」¶

#+BEGIN_VERSE
「　別峰遙見紫煙鋪漫擬山中奢與孤到處香燒驢馬¶糞誰爭輕向此拈無(香爐峰)
#+END_VERSE
」¶

寄無可智¶

#+BEGIN_VERSE
「　漆瓠全標付竹關鐵椎信得造連環攖寧破鏡猶然¶笑一掌翻身何處還
#+END_VERSE
」¶

偶與汪子繡雯談及吾門人大時凌官球曾作
<pb:KR6q0221_J_018-0695c>¶
括蒼司李雯少年受知於凌有詠梅詩扇與之¶
予感其人已化即其韻賦以示之。¶

#+BEGIN_VERSE
「　忽見雪中句深思作者閒清分蒼劍水寒透白門山¶高潔人誰似風流趣不還時乎能自課肯去杖頭還
#+END_VERSE
」¶

卮言¶

#+BEGIN_VERSE
「　以酒遺敵帥慨能飲勿疑如何羊叔子信不酖人奇
#+END_VERSE
」¶

其二¶

#+BEGIN_VERSE
「　是何小廝兒卻具一隻眼按劍立床頭英雄見破膽
#+END_VERSE
」¶

其三¶

#+BEGIN_VERSE
「　哀莫大心死生平不自欺墓門親挂劍千古凜人私
#+END_VERSE
」¶

西陵李冢宰傳異詩¶

李冢宰夢白公長庚予少時即聞公太夫人¶
夢見僧投胎因乳名和尚在襁褓中能言往¶
事歷歷可記及長連第嘗巡察山東至長庚¶
寺有僧閉關坐脫究其年月恰與公生合寺¶
中又有夢白亭公徘徊乃重新之蓋自表也¶
每出仕必訪高僧知識如達觀憨山月川幻¶
有雲門黃檗諸老無不扣激以性命大事檗¶
嘗勉公入山無墮前志公告有夙因未酬當¶
位至侍郎乃可檗後寄公書云昔在山中望¶
侍郎不至今作侍郎望山中不至蓋有以也¶
不意公現業增上更進四部尚書始得致仕¶
時乙亥予欲造嵩而中原寇亂公特遣人延¶
歸西陵龍湖卓老舊隱處嘗與梅陳諸公日¶
夕盤錯獨冢宰深相契入嘗以前事質之公¶
曰明眼人難瞞予笑之此吾最初第一知己¶
也兵戈繼作別去匡廬復入鼓山公將捐館¶
以書辭予曰和上遠去庚不得面別惟和上¶
道高壽躋趙老之上庚此抽身再來作文遠¶
侍者尚不遲也幸別具隻眼勿以翻轉面皮
<pb:KR6q0221_J_018-0696a>¶
卻放過也嗚呼自公與梅長公去後深傷吾¶
道知己難得其人方喜黃元公可繼亦已化¶
去豈世道之俱喪乎公沒既久幸今惠連已¶
出世號皜木相從吾游忽耿玉齊有書與李¶
公楫詳述冢宰示現山東為僧杖履飄然江¶
右張方伯紹興沈分守皆親見之又以書囑¶
皜木代為尋訪其事皜木作偈六首示公楫¶
因寄余余見之不覺大笑曰遮漢惑亂天下¶
人無有了日在因增為十以示皜木并風後¶
世之有志於生死性命者當自有真云。¶

#+BEGIN_VERSE
「　此老生來便惑人山東僧又是前身閉關坐化曾親¶啟夢白亭前笑轉新
#+END_VERSE
」¶

#+BEGIN_VERSE
「　太母臨盆見比丘乳名和尚此原繇褓中自訴前生¶事今故重來志欲酬
#+END_VERSE
」¶

#+BEGIN_VERSE
「　黃檗當年拉入山公言夙業已相投為官當在侍郎¶上及至尚書不得還
#+END_VERSE
」¶

#+BEGIN_VERSE
「　我在龍湖公獨親生平投契更無人果然蛻去能超¶卓手扎分明寄最真
#+END_VERSE
」¶

#+BEGIN_VERSE
「　此公既化孰安排弄影空將人活埋豈是從前顛復¶發卻於冷灶特添柴
#+END_VERSE
」¶

#+BEGIN_VERSE
「　如今幻世已多妖毒上誰能以毒銷又爾山東翻舊¶案皜公出手肯同燒
#+END_VERSE
」¶

#+BEGIN_VERSE
「　子侄情癡亦易移寄書代覓箇阿誰笑他李廣曾傷¶父射虎真將以石為
#+END_VERSE
」¶

#+BEGIN_VERSE
「　此話偏能傳世人張公沈老即今身空花更望結空¶果爭奈英雄不認真
#+END_VERSE
」¶

#+BEGIN_VERSE
「　冢宰多應有異名令人特地幻三生坡公嘗道成仙¶去千古神情當更明
#+END_VERSE
」¶

#+BEGIN_VERSE
「　沒後誰為喝采來迷徒好自眼先開世間多少乖男¶子說到死生偏是獃
#+END_VERSE
」
<pb:KR6q0221_J_018-0696b>¶

寄祖心上座¶

#+BEGIN_VERSE
「　儼然不食空王俸一任人看背上毛剩有風光透金¶石何煩飛鴈唳聲高
#+END_VERSE
」¶

寄石溪上座¶

#+BEGIN_VERSE
「　年老心孤博得閒無人知處即深山無端倚杖看風¶色千里雲生喜破顏
#+END_VERSE
」¶

秋海棠¶

#+BEGIN_VERSE
「　俄見巴陵著語奇珊瑚撐出月中枝莫教妒此海棠¶似秋色醒於春醉時
#+END_VERSE
」¶

宿松衢福海寺¶

#+BEGIN_VERSE
「　分付秋風緊峭吹翻令鴈字幾參差撩空響落聲堪¶詠靜看松門月上遲
#+END_VERSE
」¶

張興公六十拈此示之¶

#+BEGIN_VERSE
「　在昔嘗高陶靖節退身一步為晉傑門栽五柳自依¶依乞食不愧言詞拙如今想慕無其人喜君學道能¶耐貧甘老丘園課耕讀自呼六十葛天民
#+END_VERSE
」¶

盤今斧子吟¶

#+BEGIN_VERSE
「　混沌之時有盤古手執開天闢地斧試問此人從何¶生此箇斧子得何所此人既異斧亦奇不知此人今¶何為此斧秪應不可壞我欲如今重用之問我如今¶更何用修合天地還無縫彼既盤古我盤今始終收¶放誰能共天地既判如何合人物既散如何收有能¶得此真機用可與盤今作聚頭
#+END_VERSE
」¶

浦城張氏宗祠當思堂尊親詩¶

#+BEGIN_VERSE
「　我身當思所尊親生於天地作何人茫茫誰是無慚¶者好學毋欺火用薪
#+END_VERSE
」¶

#+BEGIN_VERSE
「　我心當思所尊親不善用時總失真見獨知幾天地¶合超今越古此傳神
#+END_VERSE
」¶

#+BEGIN_VERSE
「　我事當思所尊親兩戒人間大要津利害死生無別¶義驚天動地只成仁
#+END_VERSE
」
<pb:KR6q0221_J_018-0696c>¶

