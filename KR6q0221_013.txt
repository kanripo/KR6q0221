# -*- mode: mandoku-view; -*-
#+DATE: 2016-06-08 5:49
#+TITLE: 天界覺浪盛禪師全錄
#+PROPERTY: CBETA_ID J34nB311
#+PROPERTY: ID KR6q0221
#+PROPERTY: SOURCE Jiaxing Canon Vol. 34, No. B311
#+PROPERTY: VOL 34
#+PROPERTY: BASEEDITION J
#+PROPERTY: WITNESS T
#+PROPERTY: LASTPB <pb:KR6q0221_J_013-0663b> 
#+PROPERTY: JUAN 13
天界覺浪盛禪師全錄卷之十三¶
¶
門人　大選　大補　大聞　大渡　較¶

* 贊¶

** 毘婆尸佛(過去莊嚴劫第九百九十八尊)¶

#+BEGIN_VERSE
「　身從無相生巳是招箭垛擒賊須擒王射人先射馬¶阿誰傳謂早留心至今不知燈是火只這一箇不得¶玅兮儼見你槃頭婆提亦自安排不下」
#+END_VERSE
¶

** 尸棄佛(莊嚴劫第九百九十九尊)¶

#+BEGIN_VERSE
「　試問父母未生前明相光耀何處見此身如沫心如¶風芬陀利花春巳遍幻出無根實性空我不是渠渠¶孰薦」
#+END_VERSE
¶

** 毘舍浮佛(莊嚴劫第一千尊)¶

#+BEGIN_VERSE
「　舉終便見始那有可借你喚作前境甚脫空心不有¶兮誰主使笑殺婆羅樹下人畫箇石丸與飢子」
#+END_VERSE
¶

** 拘留孫佛(見在賢劫第一尊)¶

#+BEGIN_VERSE
「　因父得禮我而母善抽枝安和城中坐尸利撒泥打¶樓太煞奇了得身心本性空留些佛火燒口皮」
#+END_VERSE
¶

** 拘那含牟尼佛(賢劫第二尊)¶

#+BEGIN_VERSE
「　知之一字玅禍同根坦然不怖於生死清淨城中月¶一痕坐烏暫兮銀碗盛雪赴來機兮導師雷門」
#+END_VERSE
¶

** 迦葉佛(賢劫第三尊)¶

#+BEGIN_VERSE
「　放光開此迷幻打鼓大集三軍唱出無生曲子尼拘¶樹下如雲只要檀郎認得何辭呼玉頻頻」
#+END_VERSE
¶

** 釋迦牟尼佛(賢劫第四尊)¶

#+BEGIN_VERSE
「　冤有頭兮債有主生來作怪噴毒乳淨梵王官恩怨¶深一箭射透九鐵鼓驀然踏破漆桶城斷貫索穿邪¶外虎雪山打失眼中星賺殺迷頭幾千古撒五時之¶漫天網拈末後之不傳弩多子塔前成浪聞金襴破¶綻待誰補」
#+END_VERSE

<pb:KR6q0221_J_013-0663c>¶

** 第一祖摩訶迦葉尊者(西天二十七祖)¶

#+BEGIN_VERSE
「　煆金粧佛面誘來好女成煙糞艸滅意根藉沒靈山¶家產見拈花而微笑瞿曇驀地轉機將法眼以傳心¶飲光憑空受累更結集兮藥中多毒入雞山也雪上¶加霜」
#+END_VERSE
¶

** 第二祖阿難尊者¶

#+BEGIN_VERSE
「　侍佛出頂取頷下驪冷灶著火而發爆慾鉤牽人於¶不疑善啟無門鑰慣鋸沒孔錘拶師兄別傳漏逗倒¶剎竿剌在爛泥更有弄絲兮可危乃於撒手兮得兒」
#+END_VERSE
¶

** 第三祖商那和修尊者¶

#+BEGIN_VERSE
「　九枝艸未萌聖人巳自表五百同參獨吼獅降伏火¶龍光北斗吒利逢問年髮老心白否如金解慱金心¶法還自剖枯木巖前懈慢生指空香乳從何有千聖¶三昧不相知十八變中看突曉」
#+END_VERSE
¶

** 第四祖優波鞠多尊者¶

#+BEGIN_VERSE
「　狹路投機悟性即為給侍波旬作嬈入定巳見狂迷¶人狗蛇底花冠誰不喜戴從地倒底法子我豈相欺¶落艸尋尼觸缽是何粗行置籌度眾克肘得箇馨兒¶捉敗無相好佛和贓總與茶毘」
#+END_VERSE
¶

** 第五祖提多迦尊者¶

#+BEGIN_VERSE
「　此是何香穿卻西天鼻孔出家無我通達諸佛常心¶夢金日光炤乾坤湧寶山法流今古不變異處去逢¶渠是我同參何物阿私仙懸記報分六劫從緣薦得¶自相應到此方能無滲漏」
#+END_VERSE
¶

** 第六祖彌遮迦尊者¶

#+BEGIN_VERSE
「　受人付囑此身何敢躲根游化北天睹氣而思法嗣¶觸器負淨闤闠中手眼誰靈識我何方稱名後心因¶自在禪祖第七如來寶座巳先登賢劫再來宣傳至¶教符尊記癡人面前切忌說夢湧身多樹快且自焚」
#+END_VERSE
¶

** 第七祖婆須密尊者
<pb:KR6q0221_J_013-0664a>¶

#+BEGIN_VERSE
「　靈衣不掛好發酒顛賺殺平民其狂不醒遇知巳而¶投器承印記而出廛撥艸迦摩快逢智者就機論義¶一點豁然證得虛空七花八裂慈心三昧者也之乎」
#+END_VERSE
¶

** 第八祖佛陀難提尊者¶

#+BEGIN_VERSE
「　頂中肉髻突照人天特地瞻光果得半箇口掛壁上¶心佛誰親七步復行踏殺恩怨無限春光收不得好¶看花鳥任時更」
#+END_VERSE
¶

** 第九祖伏駝密多尊者¶

#+BEGIN_VERSE
「　不惜艸鞋撞著香蓋此子處胎二十年不知作箇甚¶麼怪一見便除鬚髮復乃祥光遍界付法得人既奇¶手持箇赤旛兒將他邪外一時捉敗」
#+END_VERSE
¶

** 第十祖脅尊者¶

#+BEGIN_VERSE
「　開眼不尿床擁脅不至蓆一付鐵脊梁撐破虛空壁¶指地成黃金夜奢面前立來處太分明諸佛亦不識」
#+END_VERSE
¶

** 第十一祖富那夜奢尊者¶

#+BEGIN_VERSE
「　化被五百人親證巳如掌果後至一長者紹法乃知¶馬鳴鋸解木義出與師平佛不識知汝被我解悟裸¶露而分身作蠶笑披衣而漆桶不快」
#+END_VERSE
¶

** 第十二祖馬鳴尊者¶

#+BEGIN_VERSE
「　隱顯神通迷悟自迥功勝於有作無作推伏彼外道¶邪宗仆地湧金人變女傍敲亦奇指空現金龍降魔¶全提更異化性海而建立激怒飛以乘風」
#+END_VERSE
¶

** 第十三祖毘摩羅尊者¶

#+BEGIN_VERSE
「　曾為外道善攻異端幾度扣門呼不出翻身直入裏¶頭看遇蟒盤而受彼戒瞋毒冰消訪龍樹而決先心¶疑情瓦解此中玅曲有知音何怕風吹於別調」
#+END_VERSE
¶

** 第十四祖龍樹尊者¶

#+BEGIN_VERSE
「　龍之潛飛神於機感九十六宗執計根痛於我慢下¶一鏟誰悟性空如月輪提婆金鎞刮眚眼就中殺活¶兮藏鋒象外明宗兮絕罕後遺六代付南陽耽仰奇
<pb:KR6q0221_J_013-0664b>¶能翻死款」
#+END_VERSE
¶

** 第十五祖迦那提婆尊者¶

#+BEGIN_VERSE
「　樹王玅在不傳尊者貴於自悟座上虛明孰見銀盆¶盛雪言前密旨喜逢缽水投鍼師資啄啐既同時邪¶外難興齊負墮赤旛縱奪清風起白足羅睺法眼開」
#+END_VERSE
¶

** 第十六祖羅睺多羅尊者¶

#+BEGIN_VERSE
「　杖頭撥出五佛影指點難提金出井我無我故義何¶成上苑春歸花夢醒寶缽擎來飯獨香令渠分食齒¶生光娑羅樹下翻筋斗莫怪槃山弄子狂」
#+END_VERSE
¶

** 第十七祖僧伽難提尊者¶

#+BEGIN_VERSE
「　莊嚴王子仗劍生能裂世網神助行金水河邊承祖¶胤紫雲峰下遇奇嬰手持圓鑑心眼徹諸佛之機一¶笑決風鈴心靜印南能無影樹留千古月」
#+END_VERSE
¶

** 第十八祖伽耶舍多尊者¶

#+BEGIN_VERSE
「　寶鏡形影夢中來兩人相見不疑猜為法求人震月¶國鳩摩聞佛耳如雷一喝是誰心眼露西天打鼓驚¶東土自焚火後一莖毛鴛鴦飛去鍼何度」
#+END_VERSE
¶

** 第十九祖鳩摩羅多尊者¶

#+BEGIN_VERSE
「　積代簪纓肯自愛聊成落魄償人債瑞艸還於嘉運¶生輪王寶冠曾不戴中竺逢渠闍夜多何疑好手旃¶陀羅屠刀拈起俄能薦諸佛當鋒奈若何」
#+END_VERSE
¶

** 第二十祖闍夜多尊者¶

#+BEGIN_VERSE
「　如幻門中開宿智神機撥出盤修利無絃有韻玅能¶彈大地琴聲何習氣以杖倚壁畫佛光就中奇特莫¶驚狂幸然失卻二乘果今獲親承玅法王」
#+END_VERSE
¶

** 第二十一祖婆修槃頭尊者¶

#+BEGIN_VERSE
「　明暗二珠前後步羅漢卻來試其故顛倒父母表聖¶兒夜多機下親分付那提國裏覓摩拏自在王宮摘¶異花五百年前承佛記莂師資繼聖非敢矜誇太子¶儼然嗣眼藏鐘聲披出古袈裟」
#+END_VERSE

<pb:KR6q0221_J_013-0664c>¶

** 第二十三祖摩那羅尊者¶

#+BEGIN_VERSE
「　既傳慧命游西印指來塔影王機迅大器遙觀鶴勒¶那龍宮諸子誰堪任福薄還生羽族中免教負重轉¶難逢一笑隨流俄得性飛鳴而去弄宗風」
#+END_VERSE
¶

** 第二十三祖鶴勒那尊者¶

#+BEGIN_VERSE
「　金幢七佛授金環夢覺神童來破顏化鶴異香先嗣¶法無心用我絕躋攀祖令藏機密獅乎窺此班吉凶¶須自試生死在親刪白虹一道橫天地黑氣五枝貫¶亦閒東北竺中當難起汝能吼哮出重關」
#+END_VERSE
¶

** 第二十四祖師子尊者¶

#+BEGIN_VERSE
「　五眾撥開知見沙奇哉拳握索斯多是珠莫道龍宮¶嚫古佛於今得也麼吾嘗於此切無箇似年牙要頭¶砍將去那更問如何師子不返躑罽王非作家白乳¶光吞天外月赤肱血濺鏡中花」
#+END_VERSE
¶

** 第二十五祖婆含斯多尊者¶

#+BEGIN_VERSE
「　神劍何來化掌珠解鈴師項得真符南天奪默非名¶義置毒邪人禍自殂國王有大德二子卻殊途最奇¶不如密乘機上祖圖得法自應絲作命焚衣愈見火¶中芙師承險絕能通變教外傳來別有樞」
#+END_VERSE
¶

** 第二十六祖不如密多尊者¶

#+BEGIN_VERSE
「　王子儼然傳祖令白光印土遙相映若他長瓜捏空¶花太山壓頂誰能競巳先有神童纓絡自稱命緩急¶汝何行出處我同姓師並王車雙眼明遠劫未曾離¶智鏡勢至重來證二人震旦南天分法柄」
#+END_VERSE
¶

** 第二十七祖般若多羅尊者¶

#+BEGIN_VERSE
「　不辭為法向南征香至王先作主盟無價寶珠呈慧¶鑑試三太子獨高擎縱奪當機驚互顯汝心過量自¶天生如來法藏轉相授震旦二株花果成設大法藥¶留難預明毒中最密腳下能行分手舒光還遠照東¶西一吸笑長鯨」
#+END_VERSE

<pb:KR6q0221_J_013-0665a>¶

** 第一代菩提達磨大師(東土十代祖師)¶

#+BEGIN_VERSE
「　尊貴天生王子內紹透頂神珠手眼俱照開佛知見¶救正六宗雷啟蟄飛日出冰融聲震竺乾般若留記¶觀光支那有大乘器西來無路折葦可航面壁無門¶弔影可藏命毒不死千聖寸絲髓分不得一花五披¶笑彼蕭梁後悔何追蔥嶺熊峰徒見鞋皮少室石頭¶萬古冤對遺恨兒孫誰敢欺昧」
#+END_VERSE
¶

** 第二代大祖慧可大師¶

#+BEGIN_VERSE
「　老胡未來霜刃先利光奪神州骨生秀異具擇法眼¶獨能識師立雪斷臂不惜微肌幸蒙曰可求開甘露¶雖欲巳安端在廣度命之自覓徹底摝撈了不見心¶潭月俱拋善破人夢如駭雞犀更令各道白日誰齊¶三拜歸位豈敢不對謂吾得髓諸子之罪衣法所繫¶寧弗是競付囑有在道不虛行婬坊酒舍汝事非干¶且試調笑或者知慚花飛鏡中何債可償仲侃偶來¶敲空作響」
#+END_VERSE
¶

** 第三代鑑智僧璨大師¶

#+BEGIN_VERSE
「　皖公山下業風俄吹病不瞑眩厥藥何施遇折肱人¶笑而指點覓罪不得九重雲卷日麗中天光吞萬象¶三寶燦然光生花上心珠獨露明白無瑕隨照失宗¶門出千差得旨歸根現前大用能徹悟之自知奉重¶謂吾處得反成相誣獅子游行肯落轍途不負來機¶此法可續千聖同銘無勞更囑」
#+END_VERSE
¶

** 第四代大醫道信大師¶

#+BEGIN_VERSE
「　大解脫門把手不入平地忽迷乃悟得失遇司空老¶一言洞明攝心無寐夢縛俱清戒定發光群情喝彩¶神衛吉城賊圍盡解破頭山上橫出一枝牛首求人¶懶虎展眉路往黃梅小兒秀異性空無常花開種智¶朝廷嚮風三詔不起引頸受刃彌加欽企真身不滅¶塔戶自開脅猶不蓆千古巍巍」
#+END_VERSE

<pb:KR6q0221_J_013-0665b>¶

** 第五代大滿弘忍大師¶

#+BEGIN_VERSE
「　雙髻峰頭手眼有在栽得青松盤如紫蓋法道可聞¶無賺我老師既能遲再來尚早借宿浣衣女子首肯¶果育英奇濁港光耿驀地相逢真堪一笑知是宿緣¶誰能巧湊東山法門愈為大闢七百高僧以秀首席¶俄有獦獠根性太利知心是佛槽廠安置米熟將篩¶推倒鏡樹皮鞋擦了寒眸獨注三杖碓頭時為證悟¶衣缽南行還令自渡能者得之儼然脫穎花雨紛飛¶塔光永炳」
#+END_VERSE
¶

** 第六代大鑒慧能大師¶

#+BEGIN_VERSE
「　大法東流時節巳熟道無南北宗有所屬至人乘願¶隱顯甚奇如服金剛終自出之聞無住心柴擔忽折¶辭母南行忍祖獨接西來衣缽付之令止命如懸絲¶爭端必起大庾嶺上誰敢輕提汝反面目密在何迷¶懷憩會藏機緣有待指點風旛印宗擁戴曹溪大啟¶山海齊歸舌本瀾翻殺活全機法周震旦棋布星聯¶首出原嶽兩峰插天風捲雲飛以網張取知解之徒¶空欲高舉葉落歸根來時無口末後牢關千聖不曉」
#+END_VERSE
¶

** 第七代江西青原行思禪師¶

#+BEGIN_VERSE
「　倒剎竿後此宗甚密豎義赤旛多所破立碧眼試來¶吹毛艸創馴至六傳聖諦全蕩廓然無務更落何階¶如得髓人獨拔群才首命分化雄踞青原廬陵米價¶震國初傳曹溪嫡子特指尋思箭鋒相拄不讓於師¶豎起拂兒東土未有屈殺西天移星換斗荷澤來參¶振身而立瓦礫精金無揀得出從前祖令誰曾與齊¶意句藏鋒始此全提」
#+END_VERSE
¶

** 第八代南嶽石頭希遷禪師¶

#+BEGIN_VERSE
「　室中真子的是內生親承顧命掉臂西行十影神麟¶超異眾角獨出青原瞻風南嶽一書不通諸聖不慕¶既驚太高翻然返步汗血成功誰賞蓋代鈯斧住山
<pb:KR6q0221_J_013-0665c>¶垂足何邁夢從祖游乘龜智海密契參同心宗有宰¶惟馬簸箕知石頭滑再試隱峰噓之跌殺丹霞龐老¶來大寂門皆歸衡臺深植靈根藥山天皇英英兩展¶嗣出三宗源高流遠」
#+END_VERSE
¶

** 第九代澧州藥山惟儼禪師¶

#+BEGIN_VERSE
「　一代時教整理腳手不被法羈始能掣肘緊峭南鞋¶錐剌直指四路不得蚊子落嘴血濺馬駒眉毛搭印¶篾縛鐵牛皮膚脫盡恩歸有毒石上栽花不許千聖¶閑殺鴉丫玩弄獅兒爭游異類巖蠻無角那討巴鼻¶各任榮枯誰獨藏密立高行深斫口迥出」
#+END_VERSE
¶

** 第十代潭州雲巖曇晟禪師¶

#+BEGIN_VERSE
「　大雄虎子忽追風來俗氣不除一訝眼開乃驚藥山¶別有長處折腳鐺兒出手提去百丈廿年心燈不續¶頂上花冠輪王最獨禪之深旨女不繫裙日夜未眠¶不字成文默笑同條生死何別嚙指把鍼末後始決¶善來价公親傳寶鏡鸞鳳沖霄不留兆朕」
#+END_VERSE
¶

** 第一代筠州洞山悟本良价禪師(洞宗)¶

#+BEGIN_VERSE
「　鶻突元頭命世必異初心摸著娘生鼻虎生三日氣¶食牛牙爪纔開何猛利探艸南泉供馬師有伴即來¶誰敢忌返竿拔卻無情舌雲巖拂子寧截鐵邈得影¶兮眼破光軒笑銀盆盛白雪五位縱橫兮揀類不齊¶之滲漏知歸九重深密兮續混不得之尊貴自別二¶雄玅協兮神兩刃之交鋒秪這兼中兮透三綱之橫¶絕不傳向上炭奚藏千聖全收風獨烈」
#+END_VERSE
¶

** 第二代洪州雲居道膺禪師¶

#+BEGIN_VERSE
「　噇得翠微羅漢飯不虛參見作家來我名向上不能¶道問著祖師罪敢推思大如何佛不作火爐汗下眉¶毛落大闡提漢孝難酬誰能把住渠羊角喝他諸佛¶田庫奴那不沿盤乞丐乎寸絲不掛行仍撲笑倒新¶羅老趙驢游子歸來朝捶暮打何親切尊貴迥異金
<pb:KR6q0221_J_013-0666a>¶鸞玉鳳沒分疏价公末後獨憐兒一棒撩出雲巖路」
#+END_VERSE
¶

** 第三代洪州鳳棲同安丕禪師¶

#+BEGIN_VERSE
「　鳳棲山中無縫塔白日吽吽人不襪金雞玉兔展家¶風客來秪待曾不乏短販夜行不覺曉要踢要拳須¶自了孤峰迥秀出煙蘿江西湖南休亂走盲頭亂喝¶賊身自迷和贓捉敗劍甲安施藕絲繫得大象鐵鎖¶拴來石牛乃知佛出不出不傷王道風流同安一隻¶箭子腦後看來巳過饒你唱祖師衣打教蒼天話墮」
#+END_VERSE
¶

** 第四代洪州鳳棲同安志禪師¶

#+BEGIN_VERSE
「　向上玅全提可中肯落艸不是鳳凰兒卻向那邊討¶多子塔前是誰宗子能秀五老峰下看吾正令斯行¶夜明廉外臣奉重以排斑萬里歌謠樂太平之至化¶須是驢漢始得何殊鷲嶺親承不落今時機自密迥¶然不換貴天然標的不乖玄旨在同安繼世玅難傳」
#+END_VERSE
¶

** 第五代朗州緣觀禪師¶

#+BEGIN_VERSE
「　梁老門風太煞孤峻資陽水急白鹿松高縱能透出¶波瀾更須善騰霄漢家親作賊識得無冤活水果能¶神龍收來袈裟角下蔥嶺不傳印胡人謾唱歌孤舟¶曾不犯海上棹煙波格外玄機末後喜逢知巳急索¶自肯當場巳邈全真不辭放出牙關影予上碑去在」
#+END_VERSE
¶

** 第六代郢州太陽警玄禪師¶

#+BEGIN_VERSE
「　置毛義虎獰風巳奪汗牛撞彩梁山打破吳處士畫¶點出秦鏡狐疑夜放烏雞帶雪三句驗盡諸方浮渡¶瑯琊玅協八子逝兮誰嗣遠公奇兮代傳頂相皮鞋¶白象藏異苗翻茂青鷹夢」
#+END_VERSE
¶

** 第七代舒州投子義青禪師¶

#+BEGIN_VERSE
「　猛省性自法離快便浮山一走三年鞭影悟玄機狗¶口那堪斯一嘔深契太陽宗旨洞然日月繞須彌能¶使鳳宿龍巢簾捲曹溪風少室且試鋒於鐵面美食¶不飧果握手以癩頑高價巳償唱底誰家曲子威音
<pb:KR6q0221_J_013-0666b>¶一箭透重關淮月炤見郢春入水長人能獨出」
#+END_VERSE
¶

** 第八代東京天寧芙蓉道楷禪師¶

#+BEGIN_VERSE
「　佛祖言句家常飯咬斷為人命根天子假敕堯舜無¶一拂打開頂眼衝流度刃揜耳便行密用潛機年尊¶得力卯生日戌生月燈來甚奇食進鹽行奉馬仙陀¶未俏道行冠絕不受寵褒忤旨再三寧甘下獄徙淄¶州而不涅疾受刑而不磷果能石上插芙蓉橫身界¶外何風彩」
#+END_VERSE
¶

** 第九代鄧州丹霞子淳禪師¶

#+BEGIN_VERSE
「　劍州賈子甚奇特自能徹證芙蓉室卻笑德山入水¶泥我宗無語眼一隻丹霞有句可示人玉女懷胎旨¶自深一任金刀裁剪看六戶風光別有春打破形山¶寶何處日午如迷夜沒趣拄杖頭邊見得親蘆花明¶月何能秘昇天底事須颺卻擲地金聲熱碗鳴石牛¶不舉人間步類不齊兮洗不清」
#+END_VERSE
¶

** 第十代真州長蘆真歇清了禪師¶

#+BEGIN_VERSE
「　丹霞遭箇問空劫鬧何堪踏著缽盂口一掌如倒竿¶日照孤峰秀玅訣不容心此度難瞞我紅爐出礦金¶纔抵長蘆即能繼席遍主祖庭聲光赫奕覓箇如吾¶快活人先師掌下便徹底啣鐵負鞍徒苦辛莫怪山¶僧敲出髓是誰桶底忽然脫一眾失聲無箇活死款¶難翻空作灰可惜老婆輸棒喝何如自作舞老歇較¶些兒隔岸花香村酒美這樣風流卻也奇」
#+END_VERSE
¶

** 第十一代明州天童大休宗玨禪師¶

#+BEGIN_VERSE
「　長蘆漁父迷青眼奪得鉤錐好斗膽十字街中問道¶人臨風斫額休招款劫前運步丫角童兒吹玉簫於¶太白峰頭世外橫身蛾眉女子散天花於玲瓏巖畔¶玅契非意門槌與拍板謾計家風真證非傳鏡水并¶秦山何妨擊節白雲向寒巖而斷驚起膺公一棒之¶龍明月隨夜船而來釣歸乳竇千層之雪」
#+END_VERSE

<pb:KR6q0221_J_013-0666c>¶

** 第十二代明州雪竇足菴智鑑禪師¶

#+BEGIN_VERSE
「　小兒生緣太煞奇母子俄然觸密機洗瘍伸出劈佛¶手那得囊藏此利錐長蘆看明月休公卻傍瞥就中¶置毒果難逃象山遯跡妖風絕悟來肚大要吞人再¶試岳林風愈烈佛祖不奈你何長汀且分半橛尊貴¶位中收不得觸處相逢笑不徹主中主誰敢別丙丁¶吹滅火燒天花雨滿城落金屑」
#+END_VERSE
¶

** 第十三代明州天童長翁如淨禪師¶

#+BEGIN_VERSE
「　沒來由處有來由柏子庭前真怨仇捉敗枯枝俄𨁝¶跳眼睛鼻孔一齊收便解拈頭去作尾燒香自首彌¶天罪失卻乳峰陷阱深短販天童笑若輩火爐燒殺¶銕臭拳水牯生卵叫飛鳶紅日出來天下濕過橋屎¶急活油煎禹門浪暖頭生角拋出多年老鼠藥毒死¶春風勾鷓鴣文殊作怪無錐卓一款招承供足菴黃¶泉路上好相甘兒孫各有沖霄志誇你祖宗寧不慚」
#+END_VERSE
¶

** 第九代住襄州鹿門覺禪師¶

#+BEGIN_VERSE
「　初參楷老於芙蓉聞舉靈雲走下風莊周劍殺三千¶客從此桃源路不通誰悟蜘蛛能結網打得蜻蜓無¶伎倆恰似烏梅咬銕釘跂死禪和追影響不禁叫笑¶奇知燈飯巳遲打破東瓜印鹿門別有機大地是經¶何玅密鴨吞螺螄眼突出不如食我箇油餈一飽百¶飢無復喫牛角不用有風流不沾白家酒兔角不用¶無笑他東壁掛葫蘆天下無情可恕那知有理難圖」
#+END_VERSE
¶

** 第十代住青州普炤一辨禪師¶

#+BEGIN_VERSE
「　大地是經函乾坤是眼孔試問如何見得親卻被牛¶皮遮骨董狗口擬開對鹿門搖手打翻這漆桶放步¶青州賣布衫七花八裂不羞慚通身紅爛膿滴滴不¶啻玄沙得自甘室中百問細盤詰正令既行真偽別¶節度全憑密印符守關有禁誰能越笑癡狂弄水月¶莫怪渠儂賺殺人不到傷心情未瞥」
#+END_VERSE

<pb:KR6q0221_J_013-0667a>¶

** 第十一代磁州大明寶禪師¶

#+BEGIN_VERSE
「　青州隊裏橫行索取老胡親的一箇沒孔銕鎚打透¶東壁西壁不識痛痒潑皮棒拆乃驚汗脊剛剛夜半¶枕頭驀被鍼兒一剌輪王寶藏腰帶徒資赤窮洞上¶家私拳踢許多痛快風前搆得電光機虎尾虎頭齊¶捉敗笑他玉犬能夜行天曉不知誰作怪」
#+END_VERSE
¶

** 第十二代太原王山體禪師¶

#+BEGIN_VERSE
「　生臺鳥拾食拍手便飛去撫你背一掌回眸何卓豎¶幸自可憐生兩兩成孤負大明塗毒撾侍者吹毛露¶十載抽單疑只今諸方來去笑吟吟非栽頭角減風¶彩參學繇來印契深異目超宗師子自有真種旋機¶轉位尊貴不落階梯陞座白槌誰見衝流度刃東行¶西立巳見棺木瞠睛不是活捉生擒手爭見王山有¶大機」
#+END_VERSE
¶

** 第十三代磁州大明雪巖滿禪師¶

#+BEGIN_VERSE
「　普照寶門排闥入俊年佛法是生冤不徒千里來相¶見握手驚看下榻前死灰忽有一粒爆跪受同參勝¶默教愧殺諸方獅子蟲一室操戈何怨報末造王山¶聞邈真能疑言句病誰尋忽然藥發非歸炭始悟兼¶中意最深料掉沒交涉此回不我嫌夜行曾不到迥¶出月明前」
#+END_VERSE
¶

** 第十四代燕京報國萬松行秀禪師¶

#+BEGIN_VERSE
「　遍謁還趨勝默風大地自巳如何轉根利那堪令且¶遲玄沙未徹語俄薦雪巖不點頭腦後箭誰放頭上¶出角自能擎雲手上生牙正好喫棒雞飛忽悟不讓¶當鋒捉敗謝三猛虎收來岑老大蟲不怕阿師高笑¶我超超秀出萬山松」
#+END_VERSE
¶

** 第十五代西京少室雪庭福裕禪師¶

#+BEGIN_VERSE
「　萬松門下得何消息而來老大低聲卻向學人納敗¶作家有眼接人活句自藏鋒衲子出奇老賊和贓能
<pb:KR6q0221_J_013-0667b>¶蓋覆親炙十年還得髓聖兒果作帝王師馳驛而火¶偽經賜號而建精剎面壁一花開五葉好知官不容¶鍼誰買黃金鑄子期就裏私通車馬趙州衫子破風¶流不在著衣多孝子諱爺名立雪庭前看血刃」
#+END_VERSE
¶

** 第一十六代少室靈隱文泰禪師¶

#+BEGIN_VERSE
「　當機一句試拈來開口家產被人沒撫掌其誰奈我¶何風顛箇漢能穎脫塵剎底事喝彩示人笑他覿面¶太分明翻自抱贓而叫屈僧參纔展具天網何恢恢¶禹門曾未跳驀與一聲雷撐得飯袋子有頭無尾可¶惜桃花浪徒自曝腮」
#+END_VERSE
¶

** 第一十七代西京還源寶應福遇禪師¶

#+BEGIN_VERSE
「　講壇雄辯如流靈隱拂子截倒欲透此事且驢年面¶熱汗下卻也好切莫向他求老賊我捉了西來大意¶是何風送泉聲笑倒老胡又甚月移花影弄假引子¶賣私鹽糟裏蟲兒呼不醒」
#+END_VERSE
¶

** 第一十八代鄧州香嚴淳拙文才禪師¶

#+BEGIN_VERSE
「　悟得證道歌幻化法身句便作獅子兒直吞諸佛祖¶及謁還源老古錐問君不見是阿誰覿面親呈不回¶互剔起渾家兩道眉墮坑落塹呵呵笑秦時𨍏轢還¶𨁝跳勘破白牯與黧奴熨斗烹茶不同銚撲落四法¶界拈示不成文清風伴明月更與孰相親鍼不容官¶線能牽馬善翻公案野狐涎滿盤這著誰能下」
#+END_VERSE
¶

** 第一十九代萬安南陽松庭子嚴禪師¶

#+BEGIN_VERSE
「　參了江月照卻被松風吹再謁息菴讓臨機不見師¶撞開淳拙舖毒蠱能吞吐蒼天連叫冤靈鑰真風度¶五乳獅子兒哮吼超群去巖頭何過師不肯洞德老¶賺殺一船人煙波誰解討秦槐不聽法面壁巳遺殃¶左搓箇芒繩秋艸空斷腸」
#+END_VERSE
¶

** 第二十代住少室凝然了改禪師¶

#+BEGIN_VERSE
「　香山月印再三撈還來松庭覓甚碗路逢死蛇盛將
<pb:KR6q0221_J_013-0667c>¶歸鹵莽卻來弄擔板笑裂山僧臭口門一言獨拔出¶行款久販滯貨捉月癡猿句外明宗大蟲紙裹得髓¶須教三十棒莫聽千峰啼杜鵑」
#+END_VERSE
¶

** 第二十一代少室俱空契斌禪師¶

#+BEGIN_VERSE
「　特扣改翁末指示老胡未到何碑記誤得秦槐下喝¶來贓誣還教重失利乃知趙老勘臺婆荊棘林中陷¶阱多石頭不通南嶽信禍事誰能奈你何洞山一宗¶機獨玄烏龜向火劫空前吉凶曾未兆切莫亂拋錢¶上堂屈指從頭數西天四七東二五算來不出我指¶頭徒向泥中去洗土罷罷罷歸歸歸嬴得嵩山明月¶在杖頭隨處有光輝」
#+END_VERSE
¶

** 第二十二代西京定國無方可從禪師¶

#+BEGIN_VERSE
「　龍潭未見龍超化卻將化空裏打箇筋斗來詐明道¶士鐵鎚墮天下掠實無掠虛不打自招笑殺渠慣用¶老人今勘破何妨收拾這蠻驢末後關還透過百丈¶甘為野狐九峰不肯首座果能平地生波許你家中¶穩坐」
#+END_VERSE
¶

** 第二十三代少室月舟文載禪師¶

#+BEGIN_VERSE
「　夢中撞出風光露便解撒沙為佛事驚見提唱善藏¶鋒劈碧巖者是何故老無方手段好嵩山影石冷推¶倒悟得大龍殺活機山花澗水真神巧祖庭主鼎久¶如絲泛月千峰看抖擻」
#+END_VERSE
¶

** 第二十四代北京宗鏡大章宗書禪師¶

#+BEGIN_VERSE
「　水冷石邊出風香花裏來習儒心上判眼自頂𩕳開¶踏上載月舟棹得清波別追上古參同宗明千聖轍¶天下正偷安誰砥此狂瀾先人何付囑幾希獨把竿¶末上將歸鐘鼓墮心法分明鏡忽破無影樹下孰逢¶渠年牙以者騎風過」
#+END_VERSE
¶

** 第二十五建昌廩山蘊空常忠禪師¶

#+BEGIN_VERSE
「　早識良知是禍門遍搜方外無當意拂衣重到五乳
<pb:KR6q0221_J_013-0668a>¶峰指我青黯黯處聻捉敗指東話西老宗鏡拂開何¶皎皎新豐此道復南行歸隱廩山誰得討羅鄧瞻風¶喜唱酬突有冤家來聚頭宗眼拶之看究竟峨峰鞭¶起吼天牛一生快活笑不徹折腳鐺兒還自挈莫怪¶渠儂太陸沉誰知劍已付豪傑」
#+END_VERSE
¶

** 第二十六代江西建武壽昌無明慧經禪師¶

#+BEGIN_VERSE
「　金剛印上出娘胎此箇經兒帶得來終始脫如盧行¶者好山何讓樹臺推西江喝起新豐月海岳風生趨¶下列策杖重登少室堂大撾塗毒聲何烈北去臺山¶遇瑞峰兩相酬唱展斯宗濟門尚有箇知巳渠亦因¶之始露蹤此事不難於自了管窺天地一何小寥寥¶千聖賴於今行解相應堪不朽钁頭舉起識還希奪¶食驅耕別有機垂足巖前苔路滑孤峰千古幾能歸」
#+END_VERSE
¶

** 第二十七代建州武夷東苑晦臺元鏡禪師¶

#+BEGIN_VERSE
「　虎嘯風生龍蟄起聱頭便掩丹霞耳高呈知見老龍¶峰推下險坑飲毒水驀然撞倒維摩床仍欲擊彼當¶門齒勘破不值半文錢和贓捉盡把關子钁頭不復¶能作怪憐兒打失風流袋相持正印付全提具眼天¶然應有在特以同門訪博山當機不讓自應甘命根¶斷處眉毛豎三日喝驚秋露寒武夷奇突難邈狀汾¶陽葉縣差可況臨行一嘯自全提六六峰頭聲獨放」
#+END_VERSE

<pb:KR6q0221_J_013-0668b>¶

